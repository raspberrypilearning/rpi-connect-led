Щоб світлодіод засвітився, тобі потрібно побудувати схему з цих компонентів:

| Макетна плата                           | Дріт тато-мама                         | Світлодіод                    | Резистор                         | Джерело живлення                       |
| --------------------------------------- | -------------------------------------- | ----------------------------- | -------------------------------- | -------------------------------------- |
| ![макетна плата](images/breadboard.png) | ![дріт тато-мама](images/mfjumper.png) | ![світлодіод](images/led.png) | ![резистор](images/resistor.png) | ![raspberrypi](images/raspberrypi.png) |

Поглянь на свій світлодіод. Ти маєш бачити, що одна ніжка довша за іншу. Довга ніжка – **позитивна**, також її називають **анодом**. Вона завжди повинна бути під'єднаною до позитивної сторони схеми. Коротка ніжка — **негативна**, також її називають **катодом**. Вона має бути під'єднаною до негативної сторони. Один із способів, як запам'ятати це, — уявити довгу ніжку, до якої щось додали, і коротку ніжку, від якої щось забрали.

Ти побачиш, що бувають світлодіоди із ніжками однакової довжини. У цьому випадку позитивна ніжка там, де пластиковий край світлодіода заокруглений. Там, де знаходиться негативна ніжка, край буде сплющений, як на зображенні знизу.

![Світлодіод зблизька](images/LEDcloseup.png)

+ Встав позитивну ніжку світлодіода в рядок 1 макетної плати поруч з лівою стороною заглиблення. Помісти негативну ніжку в рядоку 1 з іншої сторонки заглиблення.

+ Тепер знайди свій резистор. Резистор — це неполяризований компонент, тому не має значення, яким способом ти встановиш його на макетну плату. Встав одну з його ніжок в той же рядок, де знаходиться негативна ніжка світлодіода, щоб вони підключилися одне до одного. Встав іншу ніжку резистора в будь-який інший вільний рядок праворуч від заглиблення.

+ Тепер візьми дріт тато-мама і встав кінець "тато" в той же рядок, в якому знаходиться світлодіод, з лівого боку заглиблення поруч з позитивною ніжкою світлодіода. Встав кінець "мама" в GPIO-пін **3V3**.

Твоя схема має виглядати приблизно ось так:

![Схема без заземлення](images/ground-missing.png)

Тепер під'єднай свої компоненти до GPIO-піна заземлення (**GND**):

+ Переконайся, що твій Raspberry Pi увімкнений. Візьми інший дріт тато-мама і встав кінець "тато" в той же рядок, в якому знаходиться друга ніжка резистора, з того ж боку від заглиблення. Потім став кінець "мама" в GPIO-пін **GND**. Твій світлодіод повинен загорітися!

![Потік струму в схемі](images/circuit-current-flow.gif)

Якщо твій світлодіод не світиться, спробуй наступне: 1) Перевір, чи твій Raspberry Pi увімкнений 2) Перевір, чи всі компоненти надійно вставлені у макетну плату 3) Перевір, чи світлодіод вставлений правильно 4) Переконайся, що ніжки твоїх компонентів знаходяться з правильного боку заглиблення 5) Спробуй інший світлодіод
